<data>
	<page type="text">
漢皇重色思傾國，御宇多年求不得。<br/>
楊家有女初長成，養在深閨人未識。<br/>
天生麗質難自棄，一朝選在君王側。<br/>
回眸一笑百媚生，六宮粉黛無顏色。<br/>
春寒賜浴華清池，溫泉水滑洗凝脂。<br/>
侍兒扶起嬌無力，始是新承恩澤時。<br/>
雲鬢花顏金步搖，芙蓉帳暖度春宵。<br/>
春宵苦短日高起，從此君王不早朝。<br/>
承歡侍宴無閒暇，春從春遊夜專夜。<br/>
後宮佳麗三千人，三千寵愛在一身。<br/>
金屋妝成嬌侍夜，玉樓宴罷醉和春。<br/>
姊妹弟兄皆列土，可憐光彩生門戶。<br/>
遂令天下父母心，不重生男重生女。<br/>
驪宮高處入青雲，仙樂風飄處處聞。<br/>
緩歌慢舞凝絲竹，盡日君王看不足。<br/>
漁陽鼙鼓動地來，驚破霓裳羽衣曲。<br/>
	</page>
	<page type="image">00001.jpg</page>
	<page type="text">
大江東去，浪淘盡，千古風流人物。<br/>
故壘西邊，人道是，三國周郎赤壁。<br/>
亂石崩雲，驚濤裂岸，捲起千堆雪；<br/>
江山如畫，一時多少豪傑。<br/>
遙想公瑾當年，小喬初嫁了，雄姿英發，<br/>
羽扇綸巾，談笑間，強虜灰飛煙滅。<br/>
故國神遊，多情應笑我，早生華發。<br/>
人生如夢，一尊還酹江月。<br/>
	</page>
	<page type="image">00002.jpg</page>
	<page type="text">
故人賈淳令余問之<br/>
青天有月來幾時 我今停酒一問之<br/>
人攀明月不可得 月影卻與人相隨<br/>
皎如飛鏡臨丹闕 綠煙來盡清輝發<br/>
但見宵從海上來 寧知曉向雲間沒<br/>
白兔搗藥秋復春 嫦娥孤棲與誰鄰<br/>
今人不見古時月 今月曾經照古人<br/>
	</page>
	<page type="image">00003.jpg</page>
	<page type="text">
君不見黃河之水天上來，奔流到海不復回；<br/>
君不見高堂明鏡悲白髮，朝如青絲暮成雪。<br/>
人生得意須盡歡，莫使金樽空對月。<br/>
天生我材必有用，千金散盡還復來。<br/>
烹羊宰牛且為樂，會須一飲三百杯。<br/>
岑夫子，丹丘生，<br/>
將進酒，君莫停。<br/>
與君歌一曲，<br/>
請君為我側耳聽。<br/>
鐘鼓饌玉不足貴，但願長醉不願醒。<br/>
古來聖賢皆寂寞，惟有飲者留其名。<br/>
陳王昔時宴平樂，鬥酒十千恣歡謔。<br/>
主人何為言少錢，徑須沽取對君酌。<br/>
五花馬，千金裘，<br/>
呼兒將出換美酒，與爾同消萬古愁。<br/>
	</page>
	<page type="image">00004.jpg</page>
	<page type="text">
明月幾時有 把酒問青天<br/>
不如天上宮闕 今夕是何年<br/>
<br/>
我欲乘風歸去 又恐瓊樓玉宇<br/>
高處不勝寒 起舞弄清影<br/>
何似在人間<br/>
<br/>
轉朱閣 低綺戶 照無眠<br/>
不應有恨 何事長向別時圓<br/>
<br/>
人有悲歡離合 月有陰晴圓缺<br/>
此事古難全 但願人長久<br/>
千里共嬋娟<br/>
	</page>
	<page type="image">00005.jpg</page>
	<page type="image">00006.jpg</page>
	<page type="image">00007.jpg</page>
</data>